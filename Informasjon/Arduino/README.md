

Arduino er en betegnelse for
* et maskinvare- og programvareselskap
* en plattform for hardware og software.
  
Maskinvareproduktene er lisensiert under en CC-BY-SA-lisens, mens programvare er lisensiert under GNU Lesser General Public License (LGPL) eller GNU General Public License (GPL).

Arduino-prosjektet begynte i 2005 som et verktøy for studenter ved Interaction Design Institute Ivrea, Italia, med mål om  å gi en rimelig og enkel måte for nybegynnere og fagfolk å lage enheter som samhandler med omgivelsene sine ved hjelp av sensorer og aktuatorer. Vanlige eksempler på slike enheterer enkle roboter, termostater og bevegelsesdetektorer. Navnet Arduino kommer fra en bar i Ivrea, Italia, hvor noen av grunnleggerne av prosjektet møttes.

I dette kurset skal vi brukes programvareplattformen til Arduino, men ikke Arduino- hardware.

Arduinoplattformen forenkler programmering av mikrokontrollere ved å:
 - gi en standard struktur for programmer
 - tilby standardfunksjoner (f.eks for å lese verdier fra pins)
 - mulighet for å kjøre tilnærmet samme program på mange ulike mikrokontrollere
 - sett med programverktøy for å kompilere og bygge programmer til mikrokontrollere
 - tilby mange biblioteker for f.eks kommunikasjon med sensorer og utenheter

Arduino er veldig populært. Det finnes mange gode kilder til eksempler og tips for programmering av mange ulike mikrokontrollere.

For å benytte Arduinorammeverket på ESP32 kreves det en programpakke fra Espressif (produsenten av ESP32) som gir et miljø for kjøring av Arduinoprogrammer på ESP32. Dette vil bli automatisk installert som del av oppsettet i dette kurset.

Kilder:
* [Wikipedia](https://en.wikipedia.org/wiki/Arduino#Software)

Referanser:
* [Arduino core for the ESP32](https://github.com/espressif/arduino-esp32)
